---
title: اصل پیتر اما کمی کامل‌تر
summary: به سمت نالایقی و فراتر از آن
toc: true
hideBackToTop: true
readTime: 
draft: "true"
---
طی سال‌های اخیر، تجربه کار در سازمان‌های مختلفی رو داشتم. طبق این تجربه طیف گسترده‌ای از سازمان‌ها رو دیدم که از فضای بسیار سمی تا فضای نسبتا سالمی رو داشتن، اما این سمی بودن یا سالم بودن فضا آنچنان ربطی به خروجی سازمان نداشته یا نمی‌شه همبستگی خیلی قدرتمندی رو این وسط پیدا کرد.

اما جالب‌تر از همه این‌ها نحوه ترفیع توی سازمان‌های مختلف بوده که تا چندی قبل معمولا با **اصل پیتر** اون رو می‌تونستم توجیه کنم، تا جایی که دیگه نتونستم این کار رو انجام بدم.

> [!info] اصل پیتر می‌گه که...
> ترفیع افراد تا مرز نالایق بودن اون‌ها ادامه پیدا می‌کنه.
> به طور کلی ترفیع هر فرد در سازمان بر اساس شایستگی در نقش قبلی صورت گرفته، اما دلیلی وجود نداره که این شایستگی در نقش جدید هم تکرار بشه یا شایستگی‌های نقش جدید با نقش قدیمی بسیار متفاوت هستن و به همین دلیل معمولا در هر سازمان افرادی رو می‌شه دید که در نقش خودشون برای سال‌ها موندن اما شایستگی اون نقش رو ندارن. دلیلش اینه که به مرز نالایقی خودشون رسیدن.

اما چیزی در این اصل کم بود. اون هم مشاهدات شخصی من بود که من رو به این نتیجه رسوند.
مثلا من مدیر یک شرکت رو دیده بودم که تمام شاخص‌های شرکتی که مدیریت می‌کرد بد بودن، اما ارتقا پیدا کرد و باز هم در جایگاه جدید نالایقیش رو به مرحله جدیدی رسوند و همین چند وقت پیش متوجه شدم باز هم داره ترفیع می‌گیره.

اصل پیتر اینجا زیر سوال رفته بود چون اگر صادق بود باید اون مدیر در جایگاه خودش می‌موند و ترفیع نمی‌گرفت. پس اینجا مشاهدات من، باعث شد که به یک تبصره بر اصل پیتر برسم که در ادامه اون رو می‌گم، اما بذارید کمی مقدمه بچینم تا برسیم بهش.
### اصل پیتر و شیوع در سازمان
یکی از مواردی که اصل پیتر آگاهانه او رو نادیده می‌گیره، کمیته متشکل از مدیرانی است که با ترفیع اون فرد به جایگاه جدید توافق کردن. اینجاست که اصل پیتر توان پیشگویی خودش رو از دست می‌ده. اما چرا؟

کمیته‌ای که یک فرد رو استخدام کرده یا ترفیع داده و در نتیجه به مرز نالایق بودن رسونده، از افرادی تشکیل شده که هر کدوم ناامنی‌های درونی و شخصی خودشون رو دارند. به احتمال زیاد تعدادی از اعضای همین کمیته بر اساس اصل پیتر در اون جایگاه قرار گرفتن و داستان از همینجا شروع می‌شه.

ارتقای یک فرد به جایگاهی که در مرز نالایقیش قرار داره معمولا به یکی از روش‌های زیر صورت می‌گیره:
1. مدیری که بسیار لایق و مسلطه،‌ اما سازمان در دوران رشد سریع قرار داره و به همین دلیل بعضی از استخدام‌ها و ارتقاها از دستش در می‌ره
2. مدیری که فکر می‌کنه استخدام یا ارتقای افراد به جایگاه‌های نسبتا کلیدی یا خیلی کلیدی کار اون نیست و این کار رو به افراد معتمد برون‌سپاری می‌کنه
3. مدیری که خودش به واسطه قانون پیتر ارتقا پیدا کرده و در جایگاه فعلیش هست و خودش به مهارت‌های کلیدی نقشی که در میونه مسلط نیست

پس لزومی نداره شخصی که خودش باعث شکل گرفتن اصل پیتر در سازمان شده، فرد نالایقی باشه و این موضوع می‌تونه موردی یا ساختاری باشه.
به طور کلی اگر کسی با اصل پیتر منطبق هست و لیاقت جایگاهش رو نداره، 
- باید به جایگاه قبلیش برگرده یا تحت آموزش‌های جدی و منتورشیپ قرار بگیره تا زمانی که به اون سطح برسه 
- و اگر هیچ روشی هم جواب نداد باید باهاش خداحافظی بشه طبق عقل سلیم. 

اما اگر اصل پیتر در یک سازمان به صورت طولانی‌مدتی مشاهده می‌شه به این معنیه که افراد به مرز نالایقی‌شون می‌رسن و کسی هم در موردشون تصمیمی نمی‌گیره پس در طولانی‌مدت این اصل خودش رو بازتولید می‌کنه و عمیق‌تر می‌شه به مرور زمان.

این موضوع باعث می‌شه با احتمال بیشتری استخدام و ترفیع یک نفر به دست یکی از همین مدیران اصل پیتری بیفته و موضوع وارد یک مرحله جدید می‌شه.
### معیارهایی بسیار جدی که کسی از وجودشون خبر نداره
